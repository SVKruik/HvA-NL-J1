#

Het aantal alleenstaanden in Nederland groeit hard. Zeventig jaar geleden telde Nederland
285.000 alleenstaanden, inmiddels zijn dat er meer dan drie miljoen. Dit blijkt uit cijfers van het
Centraal Bureau voor de Statistiek. De verwachting is dat in 2030 3,6 miljoen mensen alleen door
het leven gaan. Een alleenstaande kan iemand zijn die vrijgezel is maar ook iemand die
gescheiden is (met of zonder kinderen) of weduwe/ weduwnaar is. In de vakantiewereld is een
groeiende vraag naar reizen speciaal voor alleenstaanden. Voor sommige reizigers is 's avonds
alleen een glas wijn drinken heerlijk, anderen reizen liever samen met familie of vrienden, of juist
met een heel nieuw gezelschap. Het kan leuk zijn (een deel) van de reis op te trekken met
iemand die dezelfde interesses heeft. Bijvoorbeeld om samen naar een favoriet museum of
festival te gaan of om samen lekker vis te eten bij dat leuke strandtentje. Corendon wil inspelen
op deze ontwikkeling en wil alleenstaande reizigers van 40 jaar en ouder met elkaar in contact brengen op basis 
van gezamenlijke interesses. Dit contact kan ontstaan voordat een reis geboekt
wordt, bijvoorbeeld door een andere alleenstaande reiziger te zoeken om samen (een deel) van
de reis mee op te trekken. Maar het kan ook tijdens de reis, door iemand te zoeken voor een
leuke activiteit. Corendon wil een webapplicatie ontwikkelen om dit allemaal mogelijk te maken.
Deze webapplicatie staat los van de bestaande Corendon website. Via links in de reisteksten en
in de reisdocumenten wordt verwezen naar het bestaan van de website. De webapplicatie moet
gemaakt worden met HTML, CSS en Javascript.
