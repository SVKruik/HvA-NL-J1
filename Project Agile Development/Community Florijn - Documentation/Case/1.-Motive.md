#

The motive for this product (Dutch).

[Source](https://dlo.mijnhva.nl/d2l/le/content/467630/viewContent/1559812/View), chapter `2.1`.

---

#### Florijn Time Machine

De Amsterdam Time Machine (ATM) is een open onderzoeksinfrastructuur over de geschiedenis van Amsterdam. In deze ‘Google Earth van het verleden’ zullen gebruikers uiteindelijk in staat zijn terug in de tijd te reizen en door de stad te navigeren op het niveau  van buurten, straten en huizen. De ATM is onderdeel van de Europese Time Machine  organisatie – een alliantie van bijna 600 organisaties uit 40 landen. Onder leiding van de  UvA wordt samengewerkt met partners uit het veld van onderzoek, erfgoed, de creatieve  industrie en met maatschappelijke organisaties. Het doel is alle digitale historische data van  de stad en haar inwoners met elkaar te verbinden en te koppelen aan historische kaarten en  3D modellen. Verder wil de ATM bijdragen aan de toekomstige inrichting van de stad onder  het motto ‘Understanding the past to help shape the future’.

#### Amsterdam Time Machine Pilots

De Amsterdam Time Machine wil de komende maanden een aantal prototypes van de ATM realiseren. Dit doen we samen met partners als de gemeente Amsterdam, de HvA, Stadsarchief, OBA en een aantal Amsterdamse musea. We gebruiken daarbij zoveel mogelijk bestaande datasets (foto’s, archieven), koppelen informatie over personen en gebeurtenissen aan historische kaarten en presenteren de verhalen op een aantrekkelijke wijze (AR, 3D modellen). Idealiter stellen we gebruikers in staat om informatie toe te voegen of hun eigen verhalen vorm te geven.

#### Masterplan Zuidoost  

De gemeente Amsterdam investeert de komende decennia volop in Zuidoost. Hierbij staan de kansen voor kinderen en jongeren centraal. De doelen en ambities zijn geformuleerd in een breed gedragen Masterplan Zuidoost. Het Masterplan wil het perspectief van kinderen en jongeren in Zuidoost duurzaam verbeteren om zo de nu bestaande kansenongelijkheid te bestrijden.

#### Florijn Time Machine  

Florijn is een van de weinige honingraatflats in de Bijlmer die niet gesloopt zijn. Wel is de flat flink verbouwd, waarbij het middelste deel is gesloopt en het noordelijke en zuidelijke deel zijn gerenoveerd. Er zijn nog steeds betaalbare appartementen maar er zijn ook luxe nieuwbouwappartementen gebouwd en in de plint op de begane grond bevinden zich nu woon-werk ateliers voor kunstenaars, onder meer van Raquel van Haver. Florijn heeft een actieve bewonerscommunity met de naam Mama Florijn. Onder leiding van AnneMarie Tiebosch wordt een krant uitgegeven, activiteiten georganiseerd en wordt gewerkt aan de voorbereidingen van een ambitieus kunstwerk van Raquel. Ze zeggen hierover zelf: Na 50 jaar staat de flat Florijn, een stukje historische Bijlmer, er nog steeds. Daar zijn wij trots op. Welke verhalen zijn er geschapen in deze flat? Wie zijn de bewoners, en welke impact hebben zij gehad op Florijn, en vice versa? Een belangrijk onderdeel van dit project is het inzamelen, bewerken, en publiceren van Florijn verhalen in verschillende uitingsvormen. Met het Schrijf Verblijf worden bewoners van alle leeftijdsgroepen gestimuleerd en ondersteund om hun verhaal te uiten.
